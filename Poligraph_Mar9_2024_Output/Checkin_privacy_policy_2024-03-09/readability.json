{"title": "Personvernerkl\u00e6ring", "byline": null, "dir": null, "lang": "no", "content": "<div id=\"readability-page-1\" class=\"page\"><div data-widget-type=\"custom_widget\" data-x=\"0\" data-w=\"12\">\n<p><span id=\"hs_cos_wrapper_widget_1660741104106_\" data-hs-cos-general-type=\"widget\" data-hs-cos-type=\"rich_text\"><p><em>Checkin er et p\u00e5meldingssystem der du kan kj\u00f8pe billetter til ulike arrangementer hos v\u00e5re kunder. I tillegg er checkin.no v\u00e5rt nettsted der vi informerer om v\u00e5re tjenester og promoterer oss mot potensielle nye kunder. Personvernerkl\u00e6ringen er utformet for \u00e5 dekke b\u00e5de bes\u00f8kende til v\u00e5rt nettsted, og for deg som kj\u00f8per billetter.</em></p>\n<h3 data-gtm-vis-recent-on-screen6772436_47=\"1333\" data-gtm-vis-first-on-screen6772436_47=\"1333\" data-gtm-vis-total-visible-time6772436_47=\"100\" data-gtm-vis-has-fired6772436_47=\"1\">Hvilken informasjon lagres n\u00e5r du bruker Checkin</h3>\n<p>Vi samler inn og lagrer ulike typer informasjon om deg n\u00e5r du oppretter en konto, kj\u00f8per billetter, kontakter oss og bruker nettsidene, applikasjonene og de sosiale mediene v\u00e5re. N\u00e5r du kj\u00f8per en billett via oss, samler vi inn opplysninger om deg. Opplysningene som samles inn varierer fra arrangement til arrangement og styres av v\u00e5re kunder (arrang\u00f8ren). N\u00e5r du bruker nettstedene eller applikasjonene v\u00e5re, samler vi inn informasjon, som f.eks. hvilken nettleser og enhet du bruker, IP-adressen din, hvor du befinner deg, nettstedet du kom fra, hva du brukte og ikke brukte nettstedet/applikasjonen v\u00e5r til, eller hvilket nettsted du gikk til n\u00e5r du forlot nettstedet v\u00e5rt. Dette lagres via s\u00e5kalte Cookies.</p>\n<p>De aller fleste nettlesere er satt opp til \u00e5 automatisk godta cookies, men dersom du \u00f8nsker det kan du velge \u00e5 endre dette slik at cookies ikke blir akseptert. Mange nettsteder er imidlertid avhengige av cookies for \u00e5 fungere som tiltenkt, deriblant v\u00e5rt. I de tilfellene der vi innhenter personopplysninger fra barn, skal arrang\u00f8ren alltid be om de foresattes samtykke og vil alltid kunne innhente slike opplysninger for de arrangementer som rettes mot barn. Hvis du opplever at dette ikke skjer, m\u00e5 det rapporteres til oss.</p>\n<h3 data-gtm-vis-has-fired6772436_47=\"1\">Hvordan informasjonen din brukes og hvorfor</h3>\n<p>Vi samler inn og bruker informasjonen din kun for \u00e5 tilfredsstille de krav vi skal ivareta hos v\u00e5re kunder. Dette dreier seg i hovedsak om \u00e5 samle inn opplysninger fra deg for \u00e5 kunne ha et register over deltakere til et arrangement, og for \u00e5 kunne tilby billetter som gir adgang til dette arrangementet.</p>\n<p>Hva som samles inn av opplysninger styres til enhver tid av arrang\u00f8ren. Hvordan opplysningene brukes etter registrering, styres ogs\u00e5 av arrang\u00f8ren, og disse er ansvarlige for \u00e5 innhente n\u00f8dvendige samtykker fra deg i forhold til kommunikasjon utover det som er relevant for det gjeldende arrangement. S\u00e5kalt aktive samtykker. Dersom du opplever misbruk av dine registrerte opplysninger, ber vi deg om \u00e5 melde fra til oss. Opplysninger du registrerer vil fra v\u00e5r side kun benyttes til:</p>\n<ul>\n<li>\u00c5 lagre opplysningene i arrang\u00f8rens database</li>\n<li>Sende deg billetter fra systemet</li>\n<li>Ta betalt for billetten(e)</li>\n<li>Registrere ankomst eller tilgang til arrangementet</li>\n</ul>\n<p>Opplysninger du registrerer skal fra arrang\u00f8rens side, i utgangspunktet kun benyttes til:</p>\n<ul>\n<li>\u00c5 lagre opplysningene i arrang\u00f8rens database</li>\n<li>Sende deg billetter fra systemet</li>\n<li>Ta betalt for billetten(e)</li>\n<li>Registrere ankomst eller tilgang til arrangementet</li>\n<li>Kommunisere til deg relevant informasjon om det aktuelle arrangementet p\u00e5 SMS eller e-post</li>\n</ul>\n<p>All annen kommunikasjon eller bruk av personopplysninger skal det innhentes aktivt samtykke for.</p>\n<h4>Hvor lenge lagres informasjonen om deg?</h4>\n<p>Data lagret i Checkins databaser, lagres s\u00e5 lenge databehandleroppdraget p\u00e5g\u00e5r. I Norge sier bokf\u00f8ringsloven at data knyttet til transasksjoner skal lagres i 5 \u00e5r. All annen data knyttet til din billettbestilling, kan slettes n\u00e5r arrang\u00f8ren ikke lenger har behov for opplysningene for \u00e5 kunne gjennomf\u00f8re det oppdraget du har kj\u00f8pt av dem. Det er i praksis behandlingsansvarlig, alts\u00e5 arrang\u00f8ren, som i alle tilfeller utf\u00f8rer sletting i praksis. Enten ved automatiske rutiner, eller manuelt.</p>\n<p>De samme vilk\u00e5rene gjelder dersom arrang\u00f8ren har integrert Checkin mot tredjepartsleverand\u00f8rer.</p>\n<h4>HubSpot</h4>\n<p>Vi bruker HubSpot til innsamling og analyse av bes\u00f8ksstatistikk. HubSpot bruker denne informasjonen for \u00e5 vurdere bruken av nettstedet, sammenstille rapporter om aktiviteter p\u00e5 nettstedet for eieren av nettstedet, samt for \u00e5 yte andre tjenester i tilknytning til aktiviteter p\u00e5 nettstedet og bruk av Internett. Se HubSpot side retningslinjer for behandling av personopplysninger p\u00e5 https://legal.hubspot.com/privacy-policy.</p>\n<h4>PostHog</h4>\n<p><span>Vi bruker PostHog til innsamling og analyse av bes\u00f8ksstatistikk. Denne informasjonen lagres av PostHog innenfor EU, og brukes av Checkin for \u00e5 forst\u00e5 bruken av nettstedet og produktet, med hensikt \u00e5 forbedre tjenestene. Se PostHog sine retningslinjer for behandling av personopplysninger p\u00e5 </span><a target=\"_blank\" data-stringify-link=\"https://posthog.com/privacy\" delay=\"150\" data-sk=\"tooltip_parent\" href=\"https://posthog.com/privacy\" rel=\"noopener noreferrer\">https://posthog.com/privacy.</a></p>\n<h4>Usetiful</h4>\n<p><span>Vi bruker Usetiful til \u00e5 vise beskjeder p\u00e5 nettstedet og i produktet for \u00e5 hjelpe kunder \u00e5 navigere og forst\u00e5 tjenestene. Se Usetiful sine retningslinjer for behandling av personopplysninger p\u00e5&nbsp;</span><a target=\"_blank\" data-stringify-link=\"https://www.usetiful.com/privacy-policy\" delay=\"150\" data-sk=\"tooltip_parent\" href=\"https://www.usetiful.com/privacy-policy\" rel=\"noopener noreferrer\">https://www.usetiful.com/privacy-policy</a></p>\n<h4>Google Analytics</h4>\n<p>Vi bruker Google Analytics for innsamling og analyse av bes\u00f8ksstatistikk. Google bruker denne informasjonen for \u00e5 vurdere bruken av nettstedet, sammenstille rapporter om aktiviteter p\u00e5 nettstedet for eieren av nettstedet, samt for \u00e5 yte andre tjenester i tilknytning til aktiviteter p\u00e5 nettstedet og bruk av Internett.</p>\n<h4>Facebook Meta pixel</h4>\n<p>Vi bruker Facebook Meta pixel for innsamling og analyse av bes\u00f8ksstatistikk. Facebook bruker denne informasjonen for \u00e5 vurdere bruken av nettstedet, sammenstille rapporter om aktiviteter p\u00e5 nettstedet for eieren av nettstedet, samt for \u00e5 yte andre tjenester i tilknytning til aktiviteter p\u00e5 nettstedet og bruk av Internett.</p>\n<h4>SnapChat - Snap Pixel</h4>\n<p>Vi bruker Snap Pixel for m\u00e5le effekten av v\u00e5re kampagner og for \u00e5 samle inn bes\u00f8ksstatistikk. P\u00e5 denne m\u00e5te kan vi dele riktig informasjon med riktig publikum og s\u00f8rge for at de som er interessert i v\u00e5r artikler og informasjon for den.&nbsp;</p>\n<h4>Hotjar - Heatmaps</h4>\n<p>Vi bruker Hotjar som gir oss s\u00e5kalte \"heatmaps\" eller fargekart over hvordan v\u00e5re bes\u00f8kende beveger seg og klikker rundt p\u00e5 v\u00e5re nettsider. Ingen persondata lagres. Vi bruker dette for \u00e5 forst\u00e5 adferd og forbedre nettsidene v\u00e5re.</p>\n<h4>TinyMCE - Heatmaps</h4>\n<p>Vi bruker TinyMCE (<a href=\"https://www.tiny.cloud/tinymce/\">https://www.tiny.cloud/tinymce/</a>) til f\u00f8lgende:</p>\n<ul>\n<li><span>tekstbokser hvor kundene v\u00e5re kan legge inn formattert tekst</span></li>\n<li><span>forh\u00e5ndsvise hvordan spesifikke skjermbilder vil se ut for sluttbrukerne i arrangementsoppsettet.</span></li>\n<li><span>redigering og forh\u00e5ndsvisning av kursbevis.&nbsp;</span></li>\n</ul>\n<p>Se deres personvernerkl\u00e6ring her: <a href=\"https://www.tiny.cloud/legal/privacy/\">https://www.tiny.cloud/legal/privacy/</a></p>\n<h4>Skyra -&nbsp;<span>Innsiktsverkt\u00f8yet&nbsp;</span></h4>\n<p><span>Vi bruker Skyra for \u00e5 forbedre innhold, utvikle rett funksjonalitet og gj\u00f8re strategiske prioriteringer.</span></p>\n<h4><span>Chatbase - v\u00e5r support Chatbot</span></h4>\n<p><span>Vi bruker Chatbase for \u00e5 hjelpe deg som kunde og bruker av Checkin for \u00e5 finne det riktige svar til ditt sp\u00f8rsm\u00e5l p\u00e5 egen h\u00e5nd, uten at du m\u00e5 vente p\u00e5 svar fra support. Chatbase bruker AI for \u00e5 finne riktig informasjon til hvert sp\u00f8rsm\u00e5l du som kunde har.&nbsp;</span></p>\n<p><span>Se Chatbase sin personvernerkl\u00e6ring her: https://www.chatbase.co/privacy</span></p>\n<h3 data-gtm-vis-has-fired6772436_47=\"1\">Hvem vi deler opplysningene dine med</h3>\n<p>Alle opplysninger du registrerer hos oss, er kun tilgjengelige for:</p>\n<ul>\n<li>Ansatte i Checkin AS</li>\n<li>Arrang\u00f8ren og de personer arrang\u00f8ren har gitt tilgang til</li>\n<li>V\u00e5r tredjepartsleverand\u00f8rer av servertjenester, Amazon Webservices i Irland. Disse har vi databehandleravtale med, som sikrer deg mot misbruk av opplysningene.</li>\n<li>Dersom leverand\u00f8ren benytter seg av integrasjoner mot tredjepartsleverand\u00f8rer som Zoom, Hubspot eller andre verkt\u00f8y, skal du informeres om dette i kj\u00f8psvilk\u00e5rene til arrang\u00f8ren n\u00e5r du kj\u00f8per billett.&nbsp;</li>\n</ul>\n<h3 data-gtm-vis-has-fired6772436_47=\"1\">Dine valg, rettigheter og plikter</h3>\n<p>Dine rettigheter omfatter blant annet at du kan velge om du \u00f8nsker \u00e5 motta markedsf\u00f8ringsmateriell fra arrang\u00f8rene. Du har ogs\u00e5 rett til \u00e5 f\u00e5 tilgang til informasjonen som er lagret om deg.</p>\n<h4>Valgmuligheter</h4>\n<p>Dersom du har gitt arrang\u00f8ren ditt samtykke, kan du trekke det tilbake ved \u00e5 gj\u00f8re f\u00f8lgende:</p>\n<ul>\n<li>For \u00e5 ikke lenger motta markedsf\u00f8ringsmateriell fra leverand\u00f8ren kan du ta kontakt med arrang\u00f8ren og bli bedt om \u00e5 bli fjernet</li>\n<li>For \u00e5 velge bort bruk av informasjonskapsler og sporingsverkt\u00f8y, se innstillinger for dette i din nettleser</li>\n</ul>\n<h4>Dine rettigheter</h4>\n<p>Du har ogs\u00e5 rettigheter vedr\u00f8rende hvordan personopplysningene dine brukes, inkludert:</p>\n<ul>\n<li>Retten til \u00e5 motsette deg at vi behandler opplysningene dine.</li>\n<li>Retten til \u00e5 be om at opplysningene dine blir slettet eller at videre bruk av dem begrenses.</li>\n<li>Retten til \u00e5 be om en kopi av informasjonen vi har om deg.</li>\n<li>Retten til \u00e5 korrigere, endre eller oppdatere informasjonen du har gitt oss (hvis du har en konto hos oss, kan du ogs\u00e5 gj\u00f8re dette ved \u00e5 logge inn og oppdatere informasjonen din)</li>\n<li>Retten til \u00e5 bestride alle slags automatiserte beslutninger vi tar om deg. En automatisert beslutning er en beslutning som tas uten menneskelig inngripen og som har juridiske konsekvenser (f.eks. kredittsjekk). Vi bruker vanligvis ikke automatisert beslutningstaking, men hvis vi gj\u00f8r det vil vi informere om det n\u00e5r slike beslutninger tas.</li>\n</ul>\n<h4>Dine plikter</h4>\n<ul>\n<li>Dersom du melder p\u00e5 andre enn deg selv til et arrangement, og p\u00e5 vegne av disse huker av for aktivt samtykke til markedsf\u00f8ring / kommunikasjon, er det du som st\u00e5r ansvarlig for at du p\u00e5 forh\u00e5nd har klarert med de det gjelder, at samtykke er gitt og at de er inneforst\u00e5tt med hva dette inneb\u00e6rer.</li>\n<li>Du m\u00e5 derfor ikke ukritisk krysse av for samtykker i en p\u00e5melding, uten f\u00f8rst \u00e5 ha klarert dette med de det gjelder.</li>\n</ul>\n<p>Har du en foresp\u00f8rsel om dette, ta kontakt med arrang\u00f8ren, eller oss.</p>\n<h3 data-gtm-vis-has-fired6772436_47=\"1\">Hvordan vi tar vare p\u00e5 informasjonen din</h3>\n<p>Vi tar alltid forholdsregler for \u00e5 s\u00f8rge for at informasjonen er beskyttet, og for \u00e5 slette den p\u00e5 en sikker m\u00e5te n\u00e5r vi ikke lenger trenger den. Vi har innf\u00f8rt sikkerhetstiltak for \u00e5 beskytte informasjonen din. Sikkerhetstiltakene g\u00e5r blant annet ut p\u00e5 at all informasjon samles inn via krypterte sider (HTTPS). I tillegg har vi databehandleravtale med v\u00e5re underleverand\u00f8rer av servertjenester, Amazon Webservices. Vi vil bare lagre opplysningene dine s\u00e5 lenge det er n\u00f8dvendig for \u00e5 levere tjenestene du ber om, for de form\u00e5lene som er beskrevet i denne erkl\u00e6ringen, og for eventuelle juridiske form\u00e5l der vi er rettslig forpliktet til \u00e5 oppbevare informasjonen. Alle dine registrerte opplysninger skal ha en utl\u00f8psdato. Hva denne er styres av den enkelte arrang\u00f8r. Ta kontakt med dem for mer informasjon.</p>\n<h3 data-gtm-vis-has-fired6772436_47=\"1\">Kontakt oss</h3>\n<p>Hvis du har sp\u00f8rsm\u00e5l eller tilbakemeldinger om denne erkl\u00e6ringen eller om hvordan vi h\u00e5ndterer informasjonen din, ta kontakt med oss p\u00e5 <a href=\"mailto:support@checkin.no\">support@checkin.no</a> eller telefon 380 27 000.</p></span></p>\n\n</div></div>", "textContent": "\nCheckin er et p\u00e5meldingssystem der du kan kj\u00f8pe billetter til ulike arrangementer hos v\u00e5re kunder. I tillegg er checkin.no v\u00e5rt nettsted der vi informerer om v\u00e5re tjenester og promoterer oss mot potensielle nye kunder. Personvernerkl\u00e6ringen er utformet for \u00e5 dekke b\u00e5de bes\u00f8kende til v\u00e5rt nettsted, og for deg som kj\u00f8per billetter.\nHvilken informasjon lagres n\u00e5r du bruker Checkin\nVi samler inn og lagrer ulike typer informasjon om deg n\u00e5r du oppretter en konto, kj\u00f8per billetter, kontakter oss og bruker nettsidene, applikasjonene og de sosiale mediene v\u00e5re. N\u00e5r du kj\u00f8per en billett via oss, samler vi inn opplysninger om deg. Opplysningene som samles inn varierer fra arrangement til arrangement og styres av v\u00e5re kunder (arrang\u00f8ren). N\u00e5r du bruker nettstedene eller applikasjonene v\u00e5re, samler vi inn informasjon, som f.eks. hvilken nettleser og enhet du bruker, IP-adressen din, hvor du befinner deg, nettstedet du kom fra, hva du brukte og ikke brukte nettstedet/applikasjonen v\u00e5r til, eller hvilket nettsted du gikk til n\u00e5r du forlot nettstedet v\u00e5rt. Dette lagres via s\u00e5kalte Cookies.\nDe aller fleste nettlesere er satt opp til \u00e5 automatisk godta cookies, men dersom du \u00f8nsker det kan du velge \u00e5 endre dette slik at cookies ikke blir akseptert. Mange nettsteder er imidlertid avhengige av cookies for \u00e5 fungere som tiltenkt, deriblant v\u00e5rt. I de tilfellene der vi innhenter personopplysninger fra barn, skal arrang\u00f8ren alltid be om de foresattes samtykke og vil alltid kunne innhente slike opplysninger for de arrangementer som rettes mot barn. Hvis du opplever at dette ikke skjer, m\u00e5 det rapporteres til oss.\nHvordan informasjonen din brukes og hvorfor\nVi samler inn og bruker informasjonen din kun for \u00e5 tilfredsstille de krav vi skal ivareta hos v\u00e5re kunder. Dette dreier seg i hovedsak om \u00e5 samle inn opplysninger fra deg for \u00e5 kunne ha et register over deltakere til et arrangement, og for \u00e5 kunne tilby billetter som gir adgang til dette arrangementet.\nHva som samles inn av opplysninger styres til enhver tid av arrang\u00f8ren. Hvordan opplysningene brukes etter registrering, styres ogs\u00e5 av arrang\u00f8ren, og disse er ansvarlige for \u00e5 innhente n\u00f8dvendige samtykker fra deg i forhold til kommunikasjon utover det som er relevant for det gjeldende arrangement. S\u00e5kalt aktive samtykker. Dersom du opplever misbruk av dine registrerte opplysninger, ber vi deg om \u00e5 melde fra til oss. Opplysninger du registrerer vil fra v\u00e5r side kun benyttes til:\n\n\u00c5 lagre opplysningene i arrang\u00f8rens database\nSende deg billetter fra systemet\nTa betalt for billetten(e)\nRegistrere ankomst eller tilgang til arrangementet\n\nOpplysninger du registrerer skal fra arrang\u00f8rens side, i utgangspunktet kun benyttes til:\n\n\u00c5 lagre opplysningene i arrang\u00f8rens database\nSende deg billetter fra systemet\nTa betalt for billetten(e)\nRegistrere ankomst eller tilgang til arrangementet\nKommunisere til deg relevant informasjon om det aktuelle arrangementet p\u00e5 SMS eller e-post\n\nAll annen kommunikasjon eller bruk av personopplysninger skal det innhentes aktivt samtykke for.\nHvor lenge lagres informasjonen om deg?\nData lagret i Checkins databaser, lagres s\u00e5 lenge databehandleroppdraget p\u00e5g\u00e5r. I Norge sier bokf\u00f8ringsloven at data knyttet til transasksjoner skal lagres i 5 \u00e5r. All annen data knyttet til din billettbestilling, kan slettes n\u00e5r arrang\u00f8ren ikke lenger har behov for opplysningene for \u00e5 kunne gjennomf\u00f8re det oppdraget du har kj\u00f8pt av dem. Det er i praksis behandlingsansvarlig, alts\u00e5 arrang\u00f8ren, som i alle tilfeller utf\u00f8rer sletting i praksis. Enten ved automatiske rutiner, eller manuelt.\nDe samme vilk\u00e5rene gjelder dersom arrang\u00f8ren har integrert Checkin mot tredjepartsleverand\u00f8rer.\nHubSpot\nVi bruker HubSpot til innsamling og analyse av bes\u00f8ksstatistikk. HubSpot bruker denne informasjonen for \u00e5 vurdere bruken av nettstedet, sammenstille rapporter om aktiviteter p\u00e5 nettstedet for eieren av nettstedet, samt for \u00e5 yte andre tjenester i tilknytning til aktiviteter p\u00e5 nettstedet og bruk av Internett. Se HubSpot side retningslinjer for behandling av personopplysninger p\u00e5 https://legal.hubspot.com/privacy-policy.\nPostHog\nVi bruker PostHog til innsamling og analyse av bes\u00f8ksstatistikk. Denne informasjonen lagres av PostHog innenfor EU, og brukes av Checkin for \u00e5 forst\u00e5 bruken av nettstedet og produktet, med hensikt \u00e5 forbedre tjenestene. Se PostHog sine retningslinjer for behandling av personopplysninger p\u00e5 https://posthog.com/privacy.\nUsetiful\nVi bruker Usetiful til \u00e5 vise beskjeder p\u00e5 nettstedet og i produktet for \u00e5 hjelpe kunder \u00e5 navigere og forst\u00e5 tjenestene. Se Usetiful sine retningslinjer for behandling av personopplysninger p\u00e5\u00a0https://www.usetiful.com/privacy-policy\nGoogle Analytics\nVi bruker Google Analytics for innsamling og analyse av bes\u00f8ksstatistikk. Google bruker denne informasjonen for \u00e5 vurdere bruken av nettstedet, sammenstille rapporter om aktiviteter p\u00e5 nettstedet for eieren av nettstedet, samt for \u00e5 yte andre tjenester i tilknytning til aktiviteter p\u00e5 nettstedet og bruk av Internett.\nFacebook Meta pixel\nVi bruker Facebook Meta pixel for innsamling og analyse av bes\u00f8ksstatistikk. Facebook bruker denne informasjonen for \u00e5 vurdere bruken av nettstedet, sammenstille rapporter om aktiviteter p\u00e5 nettstedet for eieren av nettstedet, samt for \u00e5 yte andre tjenester i tilknytning til aktiviteter p\u00e5 nettstedet og bruk av Internett.\nSnapChat - Snap Pixel\nVi bruker Snap Pixel for m\u00e5le effekten av v\u00e5re kampagner og for \u00e5 samle inn bes\u00f8ksstatistikk. P\u00e5 denne m\u00e5te kan vi dele riktig informasjon med riktig publikum og s\u00f8rge for at de som er interessert i v\u00e5r artikler og informasjon for den.\u00a0\nHotjar - Heatmaps\nVi bruker Hotjar som gir oss s\u00e5kalte \"heatmaps\" eller fargekart over hvordan v\u00e5re bes\u00f8kende beveger seg og klikker rundt p\u00e5 v\u00e5re nettsider. Ingen persondata lagres. Vi bruker dette for \u00e5 forst\u00e5 adferd og forbedre nettsidene v\u00e5re.\nTinyMCE - Heatmaps\nVi bruker TinyMCE (https://www.tiny.cloud/tinymce/) til f\u00f8lgende:\n\ntekstbokser hvor kundene v\u00e5re kan legge inn formattert tekst\nforh\u00e5ndsvise hvordan spesifikke skjermbilder vil se ut for sluttbrukerne i arrangementsoppsettet.\nredigering og forh\u00e5ndsvisning av kursbevis.\u00a0\n\nSe deres personvernerkl\u00e6ring her: https://www.tiny.cloud/legal/privacy/\nSkyra -\u00a0Innsiktsverkt\u00f8yet\u00a0\nVi bruker Skyra for \u00e5 forbedre innhold, utvikle rett funksjonalitet og gj\u00f8re strategiske prioriteringer.\nChatbase - v\u00e5r support Chatbot\nVi bruker Chatbase for \u00e5 hjelpe deg som kunde og bruker av Checkin for \u00e5 finne det riktige svar til ditt sp\u00f8rsm\u00e5l p\u00e5 egen h\u00e5nd, uten at du m\u00e5 vente p\u00e5 svar fra support. Chatbase bruker AI for \u00e5 finne riktig informasjon til hvert sp\u00f8rsm\u00e5l du som kunde har.\u00a0\nSe Chatbase sin personvernerkl\u00e6ring her: https://www.chatbase.co/privacy\nHvem vi deler opplysningene dine med\nAlle opplysninger du registrerer hos oss, er kun tilgjengelige for:\n\nAnsatte i Checkin AS\nArrang\u00f8ren og de personer arrang\u00f8ren har gitt tilgang til\nV\u00e5r tredjepartsleverand\u00f8rer av servertjenester, Amazon Webservices i Irland. Disse har vi databehandleravtale med, som sikrer deg mot misbruk av opplysningene.\nDersom leverand\u00f8ren benytter seg av integrasjoner mot tredjepartsleverand\u00f8rer som Zoom, Hubspot eller andre verkt\u00f8y, skal du informeres om dette i kj\u00f8psvilk\u00e5rene til arrang\u00f8ren n\u00e5r du kj\u00f8per billett.\u00a0\n\nDine valg, rettigheter og plikter\nDine rettigheter omfatter blant annet at du kan velge om du \u00f8nsker \u00e5 motta markedsf\u00f8ringsmateriell fra arrang\u00f8rene. Du har ogs\u00e5 rett til \u00e5 f\u00e5 tilgang til informasjonen som er lagret om deg.\nValgmuligheter\nDersom du har gitt arrang\u00f8ren ditt samtykke, kan du trekke det tilbake ved \u00e5 gj\u00f8re f\u00f8lgende:\n\nFor \u00e5 ikke lenger motta markedsf\u00f8ringsmateriell fra leverand\u00f8ren kan du ta kontakt med arrang\u00f8ren og bli bedt om \u00e5 bli fjernet\nFor \u00e5 velge bort bruk av informasjonskapsler og sporingsverkt\u00f8y, se innstillinger for dette i din nettleser\n\nDine rettigheter\nDu har ogs\u00e5 rettigheter vedr\u00f8rende hvordan personopplysningene dine brukes, inkludert:\n\nRetten til \u00e5 motsette deg at vi behandler opplysningene dine.\nRetten til \u00e5 be om at opplysningene dine blir slettet eller at videre bruk av dem begrenses.\nRetten til \u00e5 be om en kopi av informasjonen vi har om deg.\nRetten til \u00e5 korrigere, endre eller oppdatere informasjonen du har gitt oss (hvis du har en konto hos oss, kan du ogs\u00e5 gj\u00f8re dette ved \u00e5 logge inn og oppdatere informasjonen din)\nRetten til \u00e5 bestride alle slags automatiserte beslutninger vi tar om deg. En automatisert beslutning er en beslutning som tas uten menneskelig inngripen og som har juridiske konsekvenser (f.eks. kredittsjekk). Vi bruker vanligvis ikke automatisert beslutningstaking, men hvis vi gj\u00f8r det vil vi informere om det n\u00e5r slike beslutninger tas.\n\nDine plikter\n\nDersom du melder p\u00e5 andre enn deg selv til et arrangement, og p\u00e5 vegne av disse huker av for aktivt samtykke til markedsf\u00f8ring / kommunikasjon, er det du som st\u00e5r ansvarlig for at du p\u00e5 forh\u00e5nd har klarert med de det gjelder, at samtykke er gitt og at de er inneforst\u00e5tt med hva dette inneb\u00e6rer.\nDu m\u00e5 derfor ikke ukritisk krysse av for samtykker i en p\u00e5melding, uten f\u00f8rst \u00e5 ha klarert dette med de det gjelder.\n\nHar du en foresp\u00f8rsel om dette, ta kontakt med arrang\u00f8ren, eller oss.\nHvordan vi tar vare p\u00e5 informasjonen din\nVi tar alltid forholdsregler for \u00e5 s\u00f8rge for at informasjonen er beskyttet, og for \u00e5 slette den p\u00e5 en sikker m\u00e5te n\u00e5r vi ikke lenger trenger den. Vi har innf\u00f8rt sikkerhetstiltak for \u00e5 beskytte informasjonen din. Sikkerhetstiltakene g\u00e5r blant annet ut p\u00e5 at all informasjon samles inn via krypterte sider (HTTPS). I tillegg har vi databehandleravtale med v\u00e5re underleverand\u00f8rer av servertjenester, Amazon Webservices. Vi vil bare lagre opplysningene dine s\u00e5 lenge det er n\u00f8dvendig for \u00e5 levere tjenestene du ber om, for de form\u00e5lene som er beskrevet i denne erkl\u00e6ringen, og for eventuelle juridiske form\u00e5l der vi er rettslig forpliktet til \u00e5 oppbevare informasjonen. Alle dine registrerte opplysninger skal ha en utl\u00f8psdato. Hva denne er styres av den enkelte arrang\u00f8r. Ta kontakt med dem for mer informasjon.\nKontakt oss\nHvis du har sp\u00f8rsm\u00e5l eller tilbakemeldinger om denne erkl\u00e6ringen eller om hvordan vi h\u00e5ndterer informasjonen din, ta kontakt med oss p\u00e5 support@checkin.no eller telefon 380 27 000.\n\n", "length": 10219, "excerpt": "Her kan du lese hvilken informasjon Checkin lagrer og hvordan informasjonen din brukes, hvem vi deler det med og hvordan vi tar vare p\u00e5 informasjonen din.", "siteName": null, "applied": false}